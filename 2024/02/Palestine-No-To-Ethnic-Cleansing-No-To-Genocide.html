<!DOCTYPE html>
<html lang="en-us">

<head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    <title>ΣΕΚ Ηράκλειο</title>
    <meta name="viewport" content="width=device-width, initial-scale=1.0">
    
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=EB+Garamond&display=swap" rel="stylesheet">
    <link href="https://fonts.googleapis.com/css?family=Open+Sans|Roboto" rel="stylesheet">

    <link rel="stylesheet" href="/assets/css/main.css">
    <link rel="stylesheet" href="/assets/css/mobile.css">
    <link rel="stylesheet" href="/assets/css/vendor/syntax.css">
    <link rel="stylesheet" href="/assets/css/vendor/semantic.min.css"/>

    <link rel="shortcut icon" type="image/png" href="/assets/img/logo.png"/>
</head>

<body>
    
    <div class="page-wrap">
        <div class="header-wrapper">
    <header>
        <!-- logo and description -->
        
        <nav class="site-nav">
            <div class="left-nav">
                <!-- add titles to all buttons -->
                <div class="ui secondary menu inverted">
                    <a class="item" href="/">
                        Αρχική
                    </a>
                    <a class="item" href="/about.html">
                        ΣΕΚ
                    </a>
                    <a class="item" href="/archive.html">
                        Αρχείο
                    </a>
                    <a class="item" href="/contact.html">
                        Επικοινωνία
                    </a>
                    <!--
                    <a class="item" href="/magazine.html">
                        Περιοδικό
                    </a>
                    <a class="item" href="/newspaper.html">
                        Εφημερίδα
                    </a>
                    -->
                    <div class="right menu">
                        <!--
                        <div id="head-search" class="ui category search item">
                            <div class="ui transparent icon input">
                                <input placeholder="Search..." type="text" id="search-input" onkeypress="handleKeyPress()">
                                <i class="search link icon" onclick="handleSubmit()"></i>
                            </div>
                        </div>
                        -->

                        <a class="item" href="https://www.facebook.com/sekhrakleiokrhths">
                            <i class="facebook link icon"></i>
                        </a>
                        <a class="item" href="https://twitter.com/SekHeraklion">
                            <i class="twitter link icon"></i>
                        </a>
                        <a class="item" href="https://discord.gg/YzbPjMF7">
                            <img alt="discord-icon" src="/assets/img/discord.svg" width="15" height="15"/>
                        </a>
                    </div>
                </div>
            </div>
            <div class="right-nav"></div>
        </nav>
    </header>
</div>
        <main>
            <div class="post-container">
    <img src=/assets/img/posts/pal-02.png style="margin-left: auto; margin-right: auto; display: block;"></img>
    <br><br>
    <center>
        <span class="date">
            14 Feb 2024 
             
        </span>
        <h1 class="post-title">Όχι στην εθνοκάθαρση - Όχι στη γενοκτονία</h1>
    </center>
    <div class="ui divider"></div>
    <br><br><br>
    <p>Χερσαία εισβολή στη Ράφα, στο νότιο άκρο της Λωρίδας της Γάζας έχει προαναγγείλει το Ισραήλ.
Η ιδέα και μόνο ξεπερνάει οποιοδήποτε μέτρο βαρβαρότητας.
Στη Ράφα έχουν καταφύγει πάνω από ενάμισυ εκατομμύριο κατατρεγμένοι Παλαιστίνιοι από
ολόκληρη τη Λωρίδα της Γάζας. Μέσα στο τελευταίο τετράμηνο, ο πληθυσμός της περιοχής
εκτινάχθηκε από 300 χιλιάδες σε 1,9 εκατομμύρια. Στην πλειονότητά τους ζουν σε αντίσκηνα,
στους δρόμους, σε χωράφια, ανάμεσα σε γκρεμισμένα σπίτια και άλλα ερείπια.
Οι Παλαιστίνιοι ζουν χωρίς ρούχα και παπούτσια, με ελάχιστα φάρμακα και τρόφιμα,
αφού το Ισραήλ έχει μπλοκάρει τις εισαγωγές. Πρόκειται πλέον για την πιο πυκνοκατοικημένη ζώνη του
κόσμου και για την περιοχή που συγκεντρώνει τη μεγαλύτερη ανθρώπινη δυστυχία. Απέναντι
στα αντίσκηνα, τους ξυπόλυτους και τους πεινασμένος συγκεντρώνει τις δυνάμεις του ένας
από τους πιο ισχυρούς στρατούς του κόσμου.</p>

<p>Ήδη, οι προετοιμαστικοί βομβαρδισμοί που
κάνει το Ισραήλ προκαλούν μακελειό. Την Κυριακή το βράδυ δολοφόνησαν 67 ανθρώπους.
Το χτύπημα έγινε για να “καθαρίσει” η περιοχή
ώστε οι Ισραηλινοί να απελευθερώσουν δύο
ομήρους όπως ισχυρίζονται. Ανάμεσα στους
νεκρούς πολλά μικρά παιδιά, καταπλακωμένα
από συντρίμμια, απλώς επειδή έτυχε να κοιμούνται κάπου κοντά εκεί που αποφάσισε να
χτυπήσει ο στρατός κατοχής. Μέσα σε 24
ώρες οι νεκροί έφτασαν τους 164 και οι τραυματίες ξεπέρασαν τους 200. Δεν έχει απομείνει
κανένα όριο στο Ισραήλ. Βομβαρδίζει ασθενοφόρα, παιδιά που παίζουν, δολοφονεί καθημερινά δημοσιογράφους
και τώρα απειλεί να ρίξει βόμβες και τανκς πάνω στη μεγαλύτερη
συγκέντρωση άμαχων προσφύγων.</p>

<p>Η επαπειλούμενη καταστροφή είναι τέτοιου
μεγέθους που αναγκάστηκαν να μιλήσουν ακόμη και οι πλέον υποκριτές. Ο «Υπουργός Εξωτερικών» της Ευρωπαϊκής Ένωσης, Τζοζέπ
Μπορέλ είπε πως: «Το Ισραήλ λέει πως οι άμαχοι πρέπει να ‘εκκενωθούν’ πριν ξεκινήσει η
στρατιωτική επίθεση. Να εκκενωθούν; Προς τα
πού; Προς το φεγγάρι;» Ενώ έκανε για πρώτη
φορά ανοιχτή κριτική στη στρατιωτική στήριξη
προς το Ισραήλ: «Οι ηγέτες του κόσμου λένε
πως έχουν σκοτωθεί υπερβολικά πολλοί αθώοι
στη Γάζα. Αν η διεθνής κοινότητα πιστεύει πως
πρόκειται για σφαγή, ίσως θα πρέπει να σκεφτεί πόσα όπλα στέλνει. Ίσως για να έχουμε λιγότερους νεκρούς, θα έπρεπε να στέλνουμε λιγότερα όπλα».</p>

<p>Ο Μπορέλ την ώρα που έκανε τις δηλώσεις
του είχε δίπλα του τον Φιλίπ Λατσαρίνι, τον επικεφαλής της UNRWA, της Υπηρεσίας του ΟΗΕ
για Αρωγή στους πρόσφυγες. Το Ισραήλ απαιτεί την παραίτηση του Λατσαρίνι, και ήδη 16
χώρες έκοψαν τη χρηματοδότηση προς την
UNRWA επειδή το απαίτησε ο Νετανιάχου.
Εκατομμύρια πρόσφυγες εξαρτώνται από την
UNRWA. Το Ισραήλ κατηγορούσε τη Χαμάς ότι
χρησιμοποιεί τα νοσοκομεία σαν στρατηγικά
κέντρα. Αποδείχθηκε ότι ήταν πρόσχημα για να
βομβαρδιστούν όλα τα νοσοκομεία. Τώρα, το
ίδιο συμβαίνει με την UNRWA. Πάνω από 100
Παλαιστίνιοι της UNRWA. έχουν χάσει τη ζωή
τους από επιθέσεις του Ισραήλ μέσα στους ίδιους τους καταυλισμούς του Ισραήλ. Τώρα φτάνει να δολοφονεί στελέχη της υπηρεσίας (μόνο
μέσα στη Δευτέρα σκότωσε δύο) ενώ ταυτόχρονα απαιτεί και τη διάλυσή της κατηγορώντας την ότι στηρίζει τους «τρομοκράτες».</p>

<p>Κανένας «ειδικός» δεν μπορεί να προβλέψει
τι θα συμβεί στη Ράφα το επόμενο διάστημα,
γιατί πλέον το Ισραήλ δεν υπακούει σε καμιά
προβλέψιμη λογική. Βρίσκεται κάτω από τον
πολύπλευρο πανικό που προκαλεί το σοκ της
7ης Οκτώβρη και οι συνέπειές του. Ο στρατός
του και οι μυστικές υπηρεσίες αποδείχθηκαν
απροετοίμαστοι. Ολόκληρος ο στρατηγικός
σχεδιασμός για μεγαλύτερη προσέγγιση με τα
αραβικά καθεστώτα πήγε στα σκουπίδια. Ο ρόλος που παίζουν πλέον οι φανατικοί ακροδεξιοί
μέσα στην κυβέρνηση Νετανιάχου δεν αφήνει
χώρο για εύκολους ελιγμούς. Η κρίση στην
οποία ήταν βυθισμένος ήδη ο Νετανιάχου μέσα
από τη σύγκρουσή του με τους δικαστές, την
αντιπολίτευση και μεγάλο κομμάτι του στρατού, κάνει κάθε επόμενο βήμα όλο και πιο
ακραίο από το προηγούμενο. Πού θα πάνε
πραγματικά οι πρόσφυγες μετά τη Ράφα; Τα
τρία «σενάρια» είναι ότι είτε θα πιεστούν να
φύγουν προς την Αίγυπτο, σπάζοντας τα σύνορα, είτε ότι θα διωχθούν ακανόνιστα προς περιοχές του Βορρά στις οποίες έχουν απομείνει
μόνο συντρίμμια μετά το πέρασμα των Ισραηλινών, είτε ότι θα αφεθούν μέσα στη Ράφα να
σφαγιαστούν. Κάθε ένας από αυτούς τους πιθανούς εφιάλτες θα έχει τεράστιες επιπτώσεις,
γι’ αυτό και απλώνεται η ανησυχία ανάμεσα
στους φίλους του Ισραήλ.</p>

<p>Ο διωγμός προς την Αίγυπτο θα σήμανε επισημοποίηση του γεγονότος ότι το Ισραήλ προκαλεί μια νέα Νάκμπα (καταστροφή) σαν του 1948. Το καθεστώς του Σίσι στην Αίγυπτο απειλείται άμεσα. Έχει στείλει πλέον στρατό και
τανκς στα σύνορα, ενώ μέσα στους τελευταίους μήνες έχει οχυρώσει τα σύνορα και με μεγαλύτερο τείχος. Παρασκηνιακά, όπως αναφέρουν ορισμένες εφημερίδες, απειλεί ότι θα
αποσυρθεί από τη συμφωνία ειρήνης με το Ισραήλ (του ‘78-’79). Η Αίγυπτος ήταν τότε το
πρώτο αραβικό κράτος που συμβιβάστηκε και
υπέγραψε ειρήνη με το Ισραήλ. Ο Σίσι δεν ενδιαφέρεται για τους Παλαιστίνιους, αλλά ανησυχεί αφενός ότι θα φορτωθεί προσωπικά την
Δεύτερη Νάκμπα, αφετέρου ότι θα έχει να αντιμετωπίσει ενάμισι εκατομμύριο ριζοσπαστικοποιημένους Παλαιστίνιους μέσα σε αιγυπτιακό
έδαφος. Η Αίγυπτος βρίσκεται στη χειρότερη
οικονομική κατάσταση εδώ και πολλά χρόνια.
Δίπλα στο βύθισμα στα χρέη που συνεχίζεται,
ήρθε η κρίση στην Υεμένη και την Ερυθρά Θάλασσα να περιορίσει ένα από τα σημαντικότερα έσοδα της χώρας, το πέρασμα από το
Σουέζ.</p>

<p><br />
<img src="/assets/img/posts/pal-01.png" alt="Breadline in Rafah" />
<br /><br /></p>

<h2 id="βήμα">Βήμα</h2>

<p>Οι ιμπεριαλιστές ξέρουν πως η δολοφονική
μανία του Ισραήλ έχει τινάξει στον αέρα όλα τα
δεδομένα στη Μέση Ανατολή. Αλλά οι ΗΠΑ συνεχίζουν να στηρίζουν χωρίς να κάνουν βήμα
πίσω. Ρισκάρουν ακόμη και την πολιτική σταθερότητά τους μέσα σε μια προεκλογική χρονιά,
γιατί ξέρουν πως αν αφεθεί το Ισραήλ έστω και
για λίγο έκθετο, το σύνθημα του παλαιστινιακού κινήματος «Από το ποτάμι μέχρι τη θάλασσα» μπορεί να γίνει πραγματικότητα. Ο Μπάιντεν κάλεσε στον Λευκό Οίκο τον βασιλιά της
Ιορδανίας, που επίσης απειλείται με τεράστιους κλυδωνισμούς από τις εξελίξεις. Το Ισραήλ
ταυτόχρονα με το μακελειό της Γάζας εντείνει
τον εποικισμό στη Δυτική Όχθη του Ιορδάνη.
Από τον Οκτώβρη μέχρι σήμερα έχει προωθήσει σχέδια για 17 νέους εποικισμούς με πάνω
από οχτώ χιλιάδες σπίτια για Ισραηλινούς μόνο
στην Ανατολική Ιερουσαλήμ. Οι ελπίδες τους
ότι ο πόλεμος στη Γάζα θα απομονώσει τη Χαμάς έχουν γυρίσει μπούμερανγκ. Αυτοί που
έχουν βγει εντελώς εκτός παιχνιδιού είναι όσοι
υπερασπίζονται την παράδοση των Συμφωνιών
του Όσλο και τη συνεργασία με το Ισραήλ,
όπως η Παλαιστινιακή Αρχή. Στις πόλεις της
Δυτικής Όχθης οργανώνονται καθημερινές
διαδηλώσεις σε αλληλεγγύη με τη Γάζα.</p>

<p>Ο πόλεμος έχει ήδη επεκταθεί. Συνεχίζονται
και αυτήν τη βδομάδα οι αμερικάνικοι βομβαρδισμοί στην Υεμένη. Προσπαθούν να περιορίσουν το κίνημα των Χουθιτών που ελέγχει το
μεγαλύτερο μέρος της χώρας και εξαπολύει
επιθέσεις σε πλοία που κατευθύνονται προς το
Ισραήλ. Όμως, το αποτέλεσμα των βομβαρδισμών είναι μέχρι τώρα πολύ μικρής εμβέλειας.
Αν επιβεβαιώνεται κάτι από τους βομβαρδισμούς είναι η όλο και μεγαλύτερη αδυναμία
των ΗΠΑ να στήσουν σοβαρές και σταθερές
συμμαχίες που να βγάλουν τα κάστανα από τη
φωτιά στη Μέση Ανατολή. Ο διχασμός με τις
χώρες του Νότου έχει ενταθεί.</p>

<p>Η κυβέρνηση Μητσοτάκη τρέχει να συσπειρωθεί με το μέτωπο των δολοφόνων, προσπαθώντας να παίξει και στα δύο ταμπλό, και στην
επιχείρηση των Αμερικάνων και στην αποστολή
«Ασπίδες» της Ευρωπαϊκής Ένωσης. Διεκδικεί
μάλιστα την ηγεσία της αποστολής στην οποία
συμμετέχουν πλοία από Γαλλία, Γερμανία, Ιταλία και Δανία. Από τη Γερμανία απέπλευσε ήδη
μια φρεγάτα τις προηγούμενες μέρες. Η κυβέρνηση της Μελόνι από την Ιταλία έστειλε ένα
αντιτορπιλικό. Στηρίζουν το Ισραήλ και στηρίζουν τα συμφέροντα των εφοπλιστών τους. Οι
Έλληνες εφοπλιστές θυμήθηκαν ότι τα πλοία
τους είναι ελληνόκτητα και ζητάνε την προστασία του κράτους. Το πλοίο Star Nasia που δέχτηκε επίθεση την περασμένη βδομάδα έχει
σημαία νήσων Μάρσαλ για να μην πληρώνει
φόρους, αλλά τώρα έχει ανάγκη τις ελληνικές
φρεγάτες.</p>

<p>Το Ισραήλ απειλεί να στείλει τον συνολικό
αριθμό των νεκρών και τραυματιών στη Γάζα
από τις 100 χιλιάδες όπου βρίσκεται μετά από
τέσσερις μήνες σε πολλαπλάσιο επίπεδο με
την επαπειλούμενη επίθεση στη Ράφα. Οι συνένοχοι είναι ήδη γνωστοί και πρέπει να πληρώσουν για τα εγκλήματά τους.</p>

<div>
    <p style="text-align:right; font-size:medium">
         <a href="/assets/pdf/EA-1609-02.pdf" download="">
            Εργατική Αλληλεγγύη, τεύχος 1609, σελ. 2
        </a>, Νίκος Λούντος
    </p>
</div>

    <br><br><br>
</div>
        </main>
    </div>
    
    <footer>
    <div class="footer-wrapper">
        <div class="ui secondary menu inverted">
            <a href="/">
                <img style="width:36px; height:36px" src="/assets/img/logo.png"></img>
            </a>
            <a class="item" href="/">Σοσιαλιστικό Εργατικό Κόμμα Ηράκλειο</a>
            
            <div class="right menu">
                <a class="item" href="https://www.sekonline.gr/">
                    SEK Online
                </a>
                <a class="item" href="http://www.marxistiko.gr/">
                    Μαρξιστικό Βιβλιοπωλείο
                </a>
                <a class="item" href="/contact.html">
                    Επικοινωνία
                </a>
            </div>
        </div>
    </div>
</footer>
<script type="text/javascript" src="/assets/js/main.js"></script>
<script type="text/javascript" src="/assets/js/vendor/jquery.min.js"></script>
<script type="text/javascript" src="/assets/js/vendor/semantic.min.js"></script>

    <script src="/assets/js/vendor/jquery.min.js"></script>
    <script src="/assets/js/vendor/semantic.min.js"></script>
    <script type="/assets/js/main.js"></script>
</body>

</html>